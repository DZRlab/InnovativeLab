Апликацијата за пребарување и преземање на податоци од склучени договори по јавни набавки, се базира на податоците кои Бирото за јавни набавки ги објавува на Електронскиот систем за јавни набавки (ЕСЈН) во делот на склучени договори.
Податоците се преземаат и ажурираат на секои 6 месеци од следниов линк:
https://www.e-nabavki.gov.mk/PublicAccess/home.aspx#/contracts/0  

Со апликацијата можете да ги пребарувате и преземате податоците за склучени договори по јавни набавки од страна на субјектите, при што можете да селектирате набавки склучени од одреден субјект, за одреден период како и набавки по одреден вид на набавки за повеќе субјекти.  

За употреба на **ИЗБОР НА СУБЈЕКТ** или **ИЗБОР НА НОСИТЕЛ НА НАБАВКА** потребно е да кликнете на малиот триаголник десно на полето за избор, да го избришете полето со **backspace** и како ги внесувате буквите од името на субјектот така истите се филтрираат и го одбирате субјектот за кои ви требаат податоци.  
При Анализа на податоци по но**сител на набавка** во полето **Одбери најголема вредност** ја внесувате максималната вредност за јавните набавки за кои сакате податоци и истата ќе се прикаже на лизгачот за **Одбери опсег на вредноста на Јавните набавки**.  

Во апликацијата се дефинирани повеќе табови и тоа:  

**Склучени договори** – Ви дава информација за склучени договори по субјект, по период кога е склучен договорот.  

**Преглед на набавки** – Можност за преглед на број на набавки по одредени стратуми во опсег на износи на договорите (Вредноста на договорите не значи и дека вкупната вредност на договорот е реализирана).  

Анализа на податоци по **носител на набавка** – Преглед на склучени договори по носител на набавка и по период на набавка.  

Склучени **договори со една понуда** – Статистика по договорни органи кои склучиле договори за јавни набавки по набавки каде имало една понуда, по периоди.  

Склучени договори со **една понуда по носител на набавка** – Овде можете да видите статистика на склучени договори по носител на набавка при што во набавката понуда дал само еден економски оператор, по субјект и по периоди.  


Пребарување по критериуми – Можност за филтрирање податоци по различни критериуми – Број на набавка, субјект, назив (може и збор кој се содржи во називот – лекови, нафта, антивирус, мобилен и сл.), период на набавка.  

**Статистика** – Статистички податоци за набавки со најголеми износи, наголем број на склучени договори по носител на набавка, најголеми износи на склучени договори по договорен орган.  

**Упатство** – Објаснување за користење на апликацијата.  


Откако ќе ги селектирате сите колони за кои сакате да ги преземете податоците, стартувајте го копчето **`ПРЕЗЕМИ`**.
Податоците ќе се снимат pod име JN_SUBJEKT.xlsx во папката Downloads и за да можете да ги користите, потребно е да ги вчитате во Еxcel и притоа во процесот на вчитување ќе треба да потврдите дека податоците се од доверлив извор.
На ист начин се снимаат и користат преземените податоци кои се однесуваат за Носител на Јавната набавка: JN_NOSITEL.xlsx. Text/CSV ќе ги вчитате во нов документ.